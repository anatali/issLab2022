<?xml version="1.0" encoding="UTF-8"?><!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html lang="en-us" xml:lang="en-us">
<head>
<meta content="text/html; charset=utf-8" http-equiv="Content-Type" />
<meta name="copyright" content="(C) Copyright 2005" />
<meta name="DC.rights.owner" content="(C) Copyright 2005" />
<meta content="concept" name="DC.Type" />
<meta name="DC.Title" content="Life cycle" />
<meta scheme="URI" name="DC.Relation" content="../../../../content/book/tecno/OSGi/osgi.html" />
<meta content="XHTML" name="DC.Format" />
<meta content="concept" name="DC.Identifier" />
<meta content="en-us" name="DC.Language" />
<link href="../../../../css/commonltr.css" type="text/css" rel="stylesheet" />
<title>Life cycle</title>
</head>
<body id="concept"><a name="concept"><!-- --></a>


<h1 class="topictitle1">Life cycle</h1>

<div>

<p>
Le fasi di vita di un bundle sono: installazione, risoluzione, attivazione, 
disattivazione, disinstallazione e aggiornamento, quest'ultima realizzata come 
combinazione delle precedenti. 
 
Ognuna di queste fasi può far cambiare lo stato di un bundle. 
Un bundle può trovarsi in uno dei seguenti stati: 
</p>
<div class="p">
<ul>
<li><strong>INSTALLED</strong>: il bundle è stato installato con successo. </li>

<li><strong>RESOLVED</strong>: tutte le risorse di cui il bundle necessita sono disponibili. 
	Questo stato indica che il bundle è pronto per essere attivato o è stato disattivato. </li>

<li><strong>STARTING</strong>: il bundle sta per essere attivato (il metodo <tt>start()</tt> dell'<tt>Activator</tt>, 
	è stato chiamato ma non ha ancora fornito un risultato). </li>

<li><strong>ACTIVE</strong>: il bundle è stato attivato con successo ed è in esecuzione. </li>

<li><strong>STOPPING</strong>: il bundle sta per essere disattivato (il metodo <tt>stop()</tt> dell'<tt>Activator</tt> 
	è stato chiamato ma non ha ancora fornito un risultato). </li>

<li><strong>UNINSTALLED</strong>: il bundle è stato disinstallato. Rappresenta lo stato finale. </li>

</ul>

</div>
<div class="p">
<div class="fignone"><span class="figcap">Figure 1. OSGi Life-Cycle</span>
<img src="../../../images/OSGi/osgi_lifecycle.png" />
</div>

</div>
<p>

Per aggiungere un bundle ad un'istanza del framework lo si deve innanzitutto 
installare al suo interno. 
L'installazione può essere effettuata soltanto da un altro bundle oppure 
dal framework stesso (ad esempio come comando passato da console) 
che a sua volta è un bundle (<tt>System-Bundle</tt>). L'interfaccia <tt>BundleContext</tt> 
fornita ad ogni bundle dal framework  (si veda <a href="bundleContext.html">Bundle context</a>)
consente di installare un bundle tramite il metodo <tt>installBundle(String URL)</tt>. 
</p>
<p>
Se il bundle supera una fase di validazione relativa alla sicurezza 
viene installato (<tt>INSTALLED</tt>) ed il metodo <tt>installBundle</tt> 
produce come risultato un <tt>bundle object</tt>
(si veda <a href="bundleObject.html">Bundle object</a>)
ovvero la rappresentazione a run-time di un bundle che consente di 
controllare tutte le restanti fasi di vita del bundle. 
</p>
<div class="p">
La locazione del bundle può essere sia remota che locale; in ogni caso 
il framework ne esegue il download e ne tiene una copia in una cartella locale. 
La fase di installazione gode delle seguenti proprietà: 
<ul>
<li><strong>persistenza</strong>: un bundle rimane installato nonostante la terminazione 
	del framework o della macchina virtuale Java a meno che non venga 
	esplicitamente disinstallato; </li>

<li><strong>atomicità</strong>: la fase di installazione deve installare completamente 
	il bundle o, se l'installazione fallisce, deve lasciare il sistema 
	nello stato consistente precedente il tentativo d'installazione. </li>

</ul>
	
</div>
<p>
Una volta installato il bundle, il framework tenta di risolvere tutte 
le dipendenze dichiarate nel file <tt>manifest</tt> attraverso un processo iterativo 
di risoluzione. Se tale processo andrà a buon fine il bundle assumerà 
lo stato <tt>RESOLVED</tt> e potrà essere attivato, altrimenti resterà nello stato 
<tt>INSTALLED</tt> fino a che tutte le dipendenze non verranno risolte: 
in questo caso il bundle non potrà essere messo in esecuzione ma i package 
che esporta potranno comunque essere utilizzati dagli altri bundle. 
</p>
<p>
Quindi se il bundle passa nello stato <tt>RESOLVED</tt> può essere attivato 
utilizzando il metodo <tt>start()</tt> del suo <tt>Activator</tt>. Tale metodo pone il bundle 
nello stato <tt>STARTING</tt>, registra i servizi forniti dal bundle e svolge le 
operazioni di inizializzazione. Se tutto ciò va a buon fine il bundle passa 
nello stato <tt>ACTIVE</tt> ed è in esecuzione. La terminazione di un bundle può avvenire per 
mezzo di un altro bundle o del bundle stesso che di fatto può autoterminarsi. 
</p>
<p>
Ad una richiesta di terminazione, il bundle entra nello stato di <tt>STOPPING</tt> 
ed il framework esegue il metodo <tt>stop()</tt> dell'<tt>Activator</tt>. Questo metodo deve 
eseguire la cosiddetta chiusura dolce, finendo di servire i clienti ancora in 
attesa nel caso stia erogando un servizio (si veda <a href="osgiServiceDependency.html">Service Dependency</a>), 
informando il framework che i servizi da lui erogati non sono più disponibili 
e liberando le risorse allocate dopo l'attivazione. Se tutto va buon fine il bundle 
viene disattivato e ritorna nello stato <tt>RESOLVED</tt>. Naturalmente anche in
questo stato il bundle non è attivo ma i package da lui esportati restano utilizzabili 
dagli altri bundle nel framework. 
</p>
<p>
A questo punto il bundle può essere disinstallato 
(ed eliminato dal framework) tramite il metodo <tt>uninstall()</tt> fornito dal <tt>BundleContext</tt>. 
In tal caso il bundle viene posto nello stato <tt>UNINSTALLED</tt>, l'evento viene notificato 
agli altri bundle del framework e vengono liberate tutte le risorse che erano state 
destinate a quel bundle. 
</p>
<p>
Oltre alle operazioni citate è possibile eseguire anche 
l'operazione di <tt>update</tt> (o <tt>refresh</tt>). Questa operazione ha come risultato 
l'aggiornamento del codice 
del bundle (che potrebbe cambiare versione, ma deve mantenere lo stesso nome simbolico). 

Un bundle aggiornato rende immediatamente disponibili i package che esporta. 
Allo stesso tempo i package esportati dalla versione precedente restano 
disponibili finché il framework non viene riavviato (o non viene chiamato 
il metodo <tt>refresh-Packages()</tt>). Il comando di <tt>update</tt> (che come gli altri 
può essere inviato solo da un bundle) può arrivare anche quando il bundle 
si trova nello stato <tt>ACTIVE</tt>, in tal caso viene automaticamente terminato, 
aggiornato e fatto ripartire.


</p>

</div>

<div>
<div class="familylinks">
<div class="parentlink"><strong>Parent topic:</strong> <a href="../../../../content/book/tecno/OSGi/osgi.html">Open Service Gateway</a></div>
</div>
</div>

</body>
</html>