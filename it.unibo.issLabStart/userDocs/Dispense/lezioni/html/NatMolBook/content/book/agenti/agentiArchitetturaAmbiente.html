<?xml version="1.0" encoding="UTF-8"?><!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html lang="en-us" xml:lang="en-us">
<head>
<meta content="text/html; charset=utf-8" http-equiv="Content-Type" />
<meta name="copyright" content="(C) Copyright 2005" />
<meta name="DC.rights.owner" content="(C) Copyright 2005" />
<meta content="concept" name="DC.Type" />
<meta name="DC.Title" content="L'ambiente" />
<meta scheme="URI" name="DC.Relation" content="../../../content/book/agenti/agentWorld.html" />
<meta content="XHTML" name="DC.Format" />
<meta content="concept" name="DC.Identifier" />
<meta content="en-us" name="DC.Language" />
<link href="../../../css/commonltr.css" type="text/css" rel="stylesheet" />
<title>L'ambiente</title>
</head>
<body id="concept"><a name="concept"><!-- --></a>


<h1 class="topictitle1">L'ambiente</h1>

<div>
<p>
Tradizionalmente l'ambiente del <tt>MAS</tt> è stato considerato semplicemente come un 
contesto di deployment dove gli agenti erano immersi, esso per esempio include le 
infrastrutture di comunicazione, la topologia della rete e le risorse fisiche disponibili.
In questo caso l'ambiente del <tt>MAS</tt> viene considerato semplicemente come un 
output della fase di analisi del sistema ed i progettisti sono in un qualche modo 
soggetti ad esso e non possono cambiarlo.
Oggigiorno però è presente un crescente riconoscimento dell'importanza del ruolo 
dell'ambiente che viene sempre più spesso visto come una nuova dimensione di 
progettazione dei <tt>MAS</tt> [Weyns07], [Viroli07]: esso infatti può incapsulare una significativa 
porzione della complessità del sistema in termini di servizi, meccanismi e responsabilità 
che possono sgravare gli agenti di qualche compito.
Possiamo quindi pensare di dividere concettualmente l'ambiente del <tt>MAS</tt> 
in due "diversi ambienti":
</p>
<div class="p">
<ul>
<li><em>ambiente esterno</em>: rappresenta il contesto di deployment dove il <tt>MAS</tt> 
andrà ad eseguire</li>

<li><em>ambiente interno</em> (ambiente degli agenti): rappresenta una porzione del 
<tt>MAS</tt> esterna agli agenti che, anche se esterna agli agenti stessi, è soggetta 
alla progettazione attiva</li>

</ul>
 
</div>
<p>
Ovviamente ai fini della progettazione di un nuovo <tt>MAS</tt> l'ambiente 
"più interessante" è quello interno perchè è possibile progettarlo e quindi crearlo 
con le risorse e la struttura topologica che meglio possono supportare l'esecuzione degli agenti. 
</p>
<p>
In fase di analisi però va considerato e modellato accuratamente anche l'ambiente 
esterno la cui conoscenza  sarà poi necessaria per la progettazione delle interazioni 
che gli agenti avranno con le risorse pre-esistenti (che potremmo pensare come 
legacy system): è infatti impensabile che il nuovo <tt>MAS</tt> vada ad operare 
in un contesto dove non esista nessuna risorsa, è quindi bene modellare queste 
risorse nel modo migliore al fine di garantire poi una corretta progettazione 
dello spazio delle interazioni degli agenti.  
</p>
<p>
Nel seguito parleremo semplicemente di ambiente facendo riferimento all'ambiente 
intero del <tt>MAS</tt>, che come detto per noi risulta il più interessante 
dal punto di vista ingegneristico. A tal proposito è possibile riconoscere 
almeno due ingredienti fondamentali per la progettazione dell'ambiente: 
le <em>astrazioni ambientali</em> che sono entità dell'ambiente che incapsulano 
una o più funzionalità, e le <em>astrazioni topologiche</em> che sono entità 
che rappresentano la struttura spaziale (fisica e/o logica) dell'ambiente stesso.
</p>
<p>
<strong>Le astrazioni ambientali. </strong> L'astrazione di agente non è la sola astrazione a popolare 
il <tt>MAS</tt> [Viroli07]: l'ambiente del <tt>MAS</tt> può essere visto come una composizione di 
"blocchi di costruzione" chiamati <em>astrazioni ambientali</em>. Una astrazione ambientale 
è una entità dell'ambiente del <tt>MAS</tt> che incapsula una o più funzionalità o servizi 
per agli agenti. L'agente percepisce queste risorse nell'ambiente, conosce le funzionalità 
che esse mettono a disposizione e può interagire con esse al fine di portare a termine 
i propri obiettivi (sociali o individuali). Dal punto di vista della progettazione, 
le astrazioni ambientali possono essere viste come i luoghi dove possono essere memorizzate 
e fatte applicare le regole, le norme e le funzioni che regolamentano il comportamento sociale degli agenti. 
</p>
<p>
Le astrazioni ambientali rappresentano un modo per accomunare le svariate entità che 
sono state proposte sia a livello concettuale che a livello implementativo da diverse 
ricerche svolte negli anni passati [Viroli07]. L'idea di "uniformare" queste entità attraverso 
una nuova astrazione nasce dal fatto che molte entità proposte condividono la stessa 
idea di astrazione abilitante per l'interazione degli agenti. Molte infrastrutture per 
agenti possono infatti essere viste come ambienti che incarnano le astrazioni ambientali 
(abilitanti per le interazioni) per le applicazioni: per esempio possiamo citare gli spazi 
di tuple di Linda [Gelernter85], [Gelernter92], i centri di tuple di TuCSoN [Omicini99], 
i co-field di TOTA [Mamei05], etc.   
</p>
<p>
<strong>Le astrazioni topologiche. </strong> Oltre a considerare le diverse astrazioni che popolano 
l'ambiente del <tt>MAS</tt>, è opportuno considerare anche la sua struttura fisica o topologia. 
In particolare possiamo considerare le <em>astrazioni topologiche</em> (astrazioni che supportano 
la topologia come entità di prima classe) come astrazioni per la progettazione del <tt>MAS</tt> [Molesini08]. 
Come definizione generale, possiamo vedere la topologia come una collezione di insiemi di 
"quartieri/ vicinanze" (neighbourhood in inglese) che forniscono una nozione strutturata di 
località per il <tt>MAS</tt>, dal punto di vista locale sino a quello dell'intero sistema.
</p>
<p>
Quando consideriamo il <tt>MAS</tt> come una composizione di agenti situati e astrazioni 
ambientali viene naturale pensare la topologia del <tt>MAS</tt> come una collezione di insiemi 
di agenti e astrazioni ambientali. Questo influisce ovviamente su nozioni come la <em>visibilità</em> 
tra gli agenti (se l'agente può vedere e comunicare con un altro agente), tra gli agenti e 
le astrazioni ambientali (se l'agente può vedere e interagire con una astrazione ambientale), 
e la <em>mobilità</em> di un agente (quali nuovi "quartieri" un agente può raggiungere). 
</p>
<p>
Questo concetto è molto importante nel <tt>MAS</tt> poichè la visibilità e l'accessibilità di 
altre entità identificano strettamente quali obiettivi possono essere delegati (a altri agenti)
e quali servizi possono essere ottenuti (dalle astrazioni ambientali), infine definiscono 
la capacità degli agenti di portare a termine i loro obiettivi.  
In molti casi il concetto di topologia è legato alla struttura fisica del contesto di deployment 
includendo sia la topologia della rete che quella dell'ambiente fisico come per esempio nel caso 
di ambienti per sistemi robotici, ma in generale spesso dal punto di vista progettuale è 
conveniente considerare una nozione virtuale dello spazio.
</p>


</div>


<div>
<div class="familylinks">
<div class="parentlink"><strong>Parent topic:</strong> <a href="../../../content/book/agenti/agentWorld.html">Un mondo ad agenti</a></div>
</div>
</div>

</body>
</html>