<?xml version="1.0" encoding="UTF-8"?><!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html lang="en-us" xml:lang="en-us">
<head>
<meta content="text/html; charset=utf-8" http-equiv="Content-Type" />
<meta name="copyright" content="(C) Copyright 2005" />
<meta name="DC.rights.owner" content="(C) Copyright 2005" />
<meta content="concept" name="DC.Type" />
<meta name="DC.Title" content="Esempi di Interazione con i diagrammi di sequenza" />
<meta scheme="URI" name="DC.Relation" content="../../../../content/book/uml/interazione/diagrammaSequenza.html" />
<meta scheme="URI" name="DC.Relation" content="../../../../content/book/uml/interazione/sincroni.html" />
<meta scheme="URI" name="DC.Relation" content="../../../../content/book/uml/interazione/asincroni.html" />
<meta content="XHTML" name="DC.Format" />
<meta content="concept" name="DC.Identifier" />
<meta content="en-us" name="DC.Language" />
<link href="../../../../css/commonltr.css" type="text/css" rel="stylesheet" />
<title>Esempi di Interazione con i diagrammi di sequenza</title>
</head>
<body id="concept"><a name="concept"><!-- --></a>


<h1 class="topictitle1">Esempi di Interazione con i diagrammi di sequenza</h1>

<div>

<div class="p">
Dopo aver analizzato in dettaglio la struttura dei diagrammi di sequenza, ci occupiamo ora di capire quale sia l'effettivo
grado di espressività che è possibile raggiungere e quali siano le limitazioni di questi diagrammi.
Prima di addetrarci nella nostra indagine è bene fare qualche precisazione. 

<ol>
<li> <em>Entità</em>: anche se UML è nato nell'ambito object-oriented, i sistemi software non sono
più costituiti solamente di oggetti che interagiscono tra loro attraverso il meccanismo dell'invocazione di metodo.
Oggigiorno si ha sempre più a che fare con sistemi eterogenei e distribuiti, dove l'interazione non può essere rincondotta semplicemente
alla mera invocazione di metodo, non si hanno più solo oggetti, ma anche entità più complesse come i componenti e 
gli agenti intelligenti. Nel seguito quindi parleremo di entità che interagiscono in modo da astrarre dallo specifico tipo
di entità che interagiscono tra loro.
 </li>

<li> <em> Tool</em>: per le nostre indagini sarà necessario disporre di un tool di modellazione. Da un lato 
il tool ci permetterà di provare "sul campo" le potenzialità dei diagrammi di sequenza, dall'altro però
 l'uso di un tool comporta dei vincoli (o dei gradi di libertà) dovuti al grado di aderenza del tool allo standard UML 2.0.
Va anche tenuto in considerazione che spesso i progettisti software raramente si preoccupano di fare 
riferimento alle specifiche ufficiali pubblicate dall'OMG, al limite
fanno riferimento a manuali a loro disposizione o alla guida del tool di modellazione, che non sempre seguono alla
lettera le direttive della specifica UML 2.0. Ci preoccuperemo quindi 
anche di evidenziare gli errori che questa condotta può indurre. In particolare sono stati usati due differenti
tool per testare i diagrammi di sequenza: MagicDraw UML 16.5 e Jude 5.4 entrambi nella versione Community.</li>

</ol>


La restante parte di questa sezione è organizzata come segue: verrà prima mostrato qualche semplice esempio di interazione
elementare realizzata attraverso i diagrammi di sequenza, poi verrà brevemente richiamato l'Interaction Specific Language (ISL)
 di alto livello che è già stato presentato nel Capitolo X, ed infine verrà presentato come sia possibile 
 mappare questo ISL attraverso i diagrammi di sequenza. Quest'ultima parte sarà divisa in due sottosezioni ciascuna 
 della quali affronta rispettivamente le problematiche delle
comunicazioni sincrone e asincrone.

</div>


<div class="section"><h2 class="sectiontitle">Interazioni di base e diagrammi di sequenza</h2>

<p> 
In questa sezione definiremo la struttura di un semplice sistema campione, al fine di osservare
quanti tipi di interazioni elementari si possono esprimere attraverso i diagrammi di sequenza di UML 2.0. 
A tale fine si è deciso di concentrasi solamente sui messaggi, tralasciando State Invariant, Combined Fragment
e vincoli temporali, in quanto i messaggi rappresentano il blocco di costruzione più elementare
per modellare le comunicazioni e vogliamo testare proprio le loro potenzialità.
</p>

<p>
Come sistema scegliamo un semplice  <em>Producer/Consumer</em>: lo chiameremo Sender-Receiver, poichè
avremo un'entità Sender che ricoprirà il ruolo di Producer, inviando messaggi ad una seconda entità,
Receiver, che li processerà e, in base al contenuto, incrementerà o decrementerà un contatore. 
Sostanzialmente quindi i messaggi che possono essere scambiati sono di due tipi: <em>up e down</em>.
</p>

<p>
Supponiamo, come primo caso, che Sender debba semplicemente comunicare
a Receiver di incrementare (o dualmente di decrementare) il contatore.
Le possibili interazioni singole che possiamo rappresentare sono illustrate nella seguente figura.
</p>

<div class="fignone"><span class="figcap">Figure 1.  Interazione Singola</span>
<br /><img src="../../../images/UML/DSequenza/Interazione1.jpg" alt="Interazione Singola " /><br />
</div>

<div class="p">
I tre casi rappresentati illustrano rispettivamente: 

<ul>
<li> (a) Sender richiede l'invocazione di up() a Receiver e si assicura che il messaggio sia arrivato prima 
di proseguire (comunicazione sincrona); </li>

<li>(b) Sender invia una richiesta per l'invocazione di down() a Receiver e poi continua 
la sua esecuzione (comunicazione asincrona);</li>

<li>(c) Sender invia un segnale up a Receiver e poi continua la sua esecuzione.</li>

</ul>


Per quanto riguarda il caso a) della comunicazione sincrona possiamo supporre che sia il supporto alla comunicazione a fornire 
una risposta di avvenuta ricezione al Sender, in quanto come fatto notare nella sezione relativa ai messaggi una SynchCall
blocca il chiamante sino al completamento del chiamato.
</div>

<p>
I diagrammi mostrati nella figura sono stati realizzati con MagicDraw, in quanto Jude permette di rappresentare solo
messaggi sincroni e asincroni, senza specificare se gli asincroni siano call o signal. 
Studiando il comportamento del tool però, sembrerebbe che vengano gestiti gli AsynchSignal in quanto non è 
possibile associare ad un messaggio asincrono un messaggio di replay. Questo mette in luce quanto affermato già in precedenza,
cioè che i tool non sempre rispettano le direttive OMG.
</p>


<p>
Come è facile notare dalla figura precedente gli scenari considerati fanno riferimento a comunicazioni singole di tipo 1-1,
in quanto le tipologie di messagi da noi utilizzati rappresentavano messaggi completi, cioè messaggi in cui sono noti
sia l'evento di invio che quello di ricezione, quindi sia mittente che destinatario. 
Tali tipi di messaggi non consentono la modellazione di comunicazioni 1-n. Se volessimo rappresentare scenari di 
interazione singola 1-n potremmo sfruttare i messaggi lost e found come mostrato  nella figura sotostante.
</p>

<div class="fignone"><span class="figcap">Figure 2.  Interazione Singola 1-n</span>
<br /><img src="../../../images/UML/DSequenza/Interazione2.jpg" alt="Interazione Singola 1-n " /><br />
</div>

<p>
Dalla figura emerge chiaramente che questo tipo di rappresentazione è un po' una forzatura, in quanto vengono utilizzati
messaggi che di per sè hanno una specifica semantica in una accezione non sempre immediata da capire specialmente se 
si pensa alla possibilità di impiegare generatori di codice automatici nei quali non c'è posto per semantiche di
comunicazioni ambigue. 
</p>

<p>
Passiamo ora ad analizzare uno scenario un più complesso nel quale il Receiver comunicherà al Sender il valore aggiornato
del contatore. Le possibili interazioni che possiamo rappresentare sono illustrate nella seguente figura realizzata con 
MagicDraw.
</p>

<div class="fignone"><span class="figcap">Figure 3.  Interazione con risposta</span>
<br /><img src="../../../images/UML/DSequenza/Interazione3.jpg" alt="Interazione con risposta " /><br />
</div>

<div class="p">
Osservando i diagrammi possiamo dire che:
<ul>
<li> (a) Sender richiede l'invocazione di up() a Receiver e si mette in attesa di una risposta che viene
inviata attraverso un replay message.</li>

<li>(b) Sender invia una richiesta per l'invocazione di down() a Receiver, prosegue
e poi aspetta la risposta inviata attraverso un replay message.</li>

<li>(c) Sender invia un segnale up a Receiver, prosegue e poi aspetta una risposta. In questo caso però la
risposta sarà inviata attraverso un segnale asincrono in quanto la specifica UML 2.0 non consente di
associare a un AsynchSignal un replay message, cosa che invece sembra possibile fare con MagicDraw.</li>

<li> (d) abbiamo una situazione particolare che mette in luce la limitatezza di UML nella gestione delle 
interazioni 1-n: osservando il diagramma possiamo vedere che Sender invia un segnale up attraverso l'ausilio di un 
lost message, per poi aspettare le risposte. Le due entità Receiver percepiscono il segnale attraverso dei found message, 
elaborano ed inviano la risposta sfruttando di nuovo dei lost message, senza indirizzare specificatamente le risposte a 
Sender.</li>

</ul>

</div>

<p>
Lo scenario d) mette in luce diversi problemi. Il primo riguarda l'identità del mittente della risposta.
Se l'identità del Receiver è rilevante ai fini dell'elaborazione di Sender, allora non è possibile sfruttare lo scenario d). 
Infatti, come si può vedere in figura, le risposte che arrivano al Sender non portano traccia del mittente, quindi il
Sender non sarà mai in grado di attribuire con esattezza ad ogni Receiver il rispettivo valore del contatore.
Inoltre, come si può vedere in figura, le risposte arrivano in un ordine differente rispetto a quello in cui sono state generate,
ma questo lo si riesce a capire solo guardando il contenuto del messaggio. 
Questo fatto non è sorprendente, se pensiamo a comunicazioni che avvengono in sistemi distribuiti dove la rete gioca
un ruolo strategico, non si ha mai certezza sui tempi di consegna dei messaggi, nè sull'effettiva consegna.
</p>

<p>
Possiamo affermare con certezza che la maggior parte delle comunicazioni che avvengono nei sistemi 
software sono ormai di tipo distribuito, questo introduce sia problematiche di sicurezza delle comunicazioni,
sia problematiche relative alla gestione della perdita o dei ritardi nella consegna dei messaggi.
</p>

<p>
Per quanto riguarda le problematiche di sicurezza delle comunicazioni attualmente i diagrammi di sequenza non 
offrono nessun meccanismo per esprimere se una comunicazione debba avvenire o meno in modo sicuro.
Di recente è stato proposto un profilo UML, chiamato <em>UMLsec</em> (http://www.jurjens.de/jan/umlsec/index.html) per 
permettere di modellare sistemi sicuri attraverso UML. Tale profilo pare non sia stato ancora riconosciuto dall'OMG,
in quanto esso non risulta tra l'elenco dei profili riportati nel sito ufficiale dell'organizzazione. 
I diagrammi di sequenza però non sono stati modificati nella loro struttura, ciò che è stato fatto per specificare
che una comunicazione è sicura si riconduce semplicemente allo scambio di più messaggi all'interno di un
qualsiasi protocollo, i primi dei quali rappresentano lo scambio di chiavi di sessione con cui cifrare i messaggi 
successivi, che usano una incomprensibile "etichettatura". Questo ovviamente rende molto disagevole l'utilizzo di tali 
diagrammi e contribuisce ad aumentarne inutilmente la complessità di lettura.  
</p>

<p>
Per quanto riguarda invece la gestione della perdita o dei ritardi nella consegna dei messaggi, UML 2.0 (nella sua
versione originale, lo studio di tutti i possibili profili esula dalla nostra indagine) pare non offrire nessun supporto
di base per la rappresentazione di questo evento a meno di non ricorrere all'uso di Combined fragment e Interaction use, 
che però ovviamente aumentano la complessità di lettura dei diagrammi.
</p>

<p>
Negli scenari presentati fino ad ora abbiamo considerato condizioni ideali. Consideriamo adesso il caso di un
sistema non molto reattivo che costringe Sender ad inviare due richieste successive, una di up e una di down prima 
di riuscire ad ottenere una risposta, come mostrato nella figura sottostante.
</p>


<div class="fignone"><span class="figcap">Figure 4.  Interazione ambigua</span>
<br /><img src="../../../images/UML/DSequenza/Interazione4.jpg" alt="Interazione ambigua" /><br />
</div>

<p>
A questo punto è spontaneo chiedersi a quale messaggio si riferisce ciascuna delle risposte. 
Anche supponendo, come è abitudine, che un reply message si riferisca alla call o alla signal che lo precede, 
la questione non si risolve: infatti, in questo caso, risulterebbe che sono entrambi relativi al messaggio
(2), il che è impossibile.
Inoltre, nello scenario mostrato in figura, la supposizione che l'ordine delle risposte rispetti l'ordine dei messaggi di
richiesta è disattesa. Infatti, guardando il contenuto delle risposte è facile immaginare che il primo dei replay message 
fa riferimento alla seconda richiesta. 
Occorre soffermarsi un istante su questo aspetto. Per un umano che deve effettivamente implementare il codice relativo al
diagramma in figura è ancora abbastanza semplice riuscire ad interpretare la semantica basandosi sul contenuto del 
messaggio, tale pratica non sembra comunque corretta in generale in quanto non è sempre possibile associare la risposta 
alla rispettiva richiesta guardando il contenuto della risposta. Si supponga per esempio che le risposte fossero di tipo
booleano, in questo caso non ci sarebbe stato alcun modo di associare risposte con richieste. 
Se poi pensassimo di utilizzare generatori di codice automatici l'associazione richiesta/risposta 
basata sul contenuto della risposta diventa assolutamente non praticabile. Un generatore automatico 
non è in grado di interpretare la semantica della risposta e non potrà mai tradurre in codice effettivo 
un diagramma ambiguo come quello in figura.
</p>


<p>
Vediamo quindi da questo semplice esempio una delle limitazioni di UML 2.0: in un diagramma di sequenza basta introdurre 
un minimo di complessità che diventa  impossibile associare in modo univoco
un messaggio di replay (o un messaggio che rappresenta una risposta nel caso di AsynchSignal) all'effettivo 
messaggio di richiesta. 
Questa ovviamente non è una limitazione da poco, le comunicazioni nei sistemi sono tipicamente basate su protocolli di 
interazione che possono essere anche molto complessi e non poter associare "nativamente" in modo univoco ciascuna risposta
alla sua richiesta causa non pochi problemi nell'interpretazione di un diagramma.
</p>

<p>
Teniamo a sottolineare che abbiamo usato la parola "nativamente" in quanto è sempre possibile costruire una "sovrastruttura" 
ad hoc di associazione delle risposte alle richieste, ma questa ovviamente non rappresenta uno standard come invece
è la specifica UML, e quindi si avrà la necessità che ogni membro del team di progetto e sviluppo del sistema comprenda 
(allo stesso modo) la versione modificata dei diagrammi di sequenza. 
Questo ovviamente va ad impattare sul processo di sviluppo del sistema che diventa più complicato da capire e da replicare
al di fuori del team di sviluppo.
</p>


<p>
Un'altra discussione può scaturire da un ulteriore esempio. Supponiamo
di avere a che fare con un  Receiver  più complesso, in particolare tale Receiver 
è in grado di gestire messaggi del tipo  "Elabora una previsione meteo per i prossimi 5 giorni" (<em>weather</em>).
L'elaborazione necessaria per gestire la richiesta richiede abbastanza tempo in quanto fare una
previsione meteo richiede  una simulazione, e quindi la risposta non potrà essere istantanea.
Quindi per questo tipo di interazione può essere opportuno pensare di comunicare al mittente la presa in carico del 
messaggio ed in un secondo tempo fornire il risultato dell'elaborazione. Quest'ultimo caso è un esempio
di <em>protocollo parzialmente specificato</em>, in quanto, una volta dato conferma, la
seconda parte dell'interazione può svolgersi in qualsiasi modo vogliamo come riportato nella figura sottostante:
</p>

<div class="fignone"><span class="figcap">Figure 5. Protocollo parzialmente specificato</span>
<br /><img src="../../../images/UML/DSequenza/Interazione5.jpg" alt="Protocollo parzialmente specificato" /><br />
</div>

<div class="p">
In particolare:
<ul>
<li> a) Receiver può inviare un messaggio con il risultato a Sender quando è pronto;</li>

<li> b) Sender può interrogare a <em>polling</em> Receiver  fino a che non ottiene il
risultato, in questo caso abbiamo dovuto fare ricorso ad un Combined fragment in quanto non era
possibile specificare un loop di attesa utilizzando solo gli strumenti di base dei diagrammi di sequenza;</li>

<li> c) Receiver può comunicare la fine dell'elaborazione, e poi aspettare che
Sender lo interroghi per fornire il risultato.</li>

</ul>

Per rappresentare in un diagramma la prima parte di questa interazione ricadiamo comunque nella stessa rappresentazione 
utilizzata per il Sender-Receiver mostrato negli esempi precedenti, mentre per la parte relativa alla risposta abbiamo 
un problema: come è possibile capire cosa significa il diagramma? Come possiamo distinguere una risposta 
da una conferma se sono rappresentate nel medesimo modo?
Di nuovo ricadiamo nel problema che l'unico strumento che abbiamo a disposizione per distinguere le due differenti situazioni
è l'interpretazione semantica del diagramma, quindi non abbiamo nemmeno la certezza che due umani possano interpretare esattamente
allo stesso modo tale diagramma. 
</div>

<p>
Ci rendiamo conto da queste osservazioni che la modellazione di questo scenario di comunicazione non ha una soluzione banale. 
UML 2.0 offre la possibilità di modellare l'interazione con un
approccio <em>low-level</em>, utile per poterlo applicare in ogni situazione, ma fragile
per gli aspetti presentati e quindi difficilmente applicabile per automatizzare
l'implementazione.
Come già sottolineato in precedenza, un essere umano è in grado di osservare un diagramma ed
agire per risolvere problemi semantici, un generatore di codice invece ha bisogno di concetti e pattern 
definiti e sufficientemente stabili da essere utilizzati
con qualsiasi tecnologia, stile architetturale e paradigma di programmazione.
Sostanzialmente si deve avere la  possibilità di esprimere l'interazione ad un più
alto livello di astrazione, in modo da semplificare il lavoro del progettista.
</p>

</div>



<div class="section"><h2 class="sectiontitle">Interaction Specific Language</h2>

<div class="p"> 
Nella sezione precedente abbiamo messo in luce diversi problemi legati in generale alla capacità espressiva dei 
diagrammi di sequenza di UML 2.0 ed abbiamo sottolineato come sia necessario mettere a disposizione di analisti e 
progettisti un "vocabolario" sia per esprimere l'interazione ad un livello di astrazione che semplifichi il lavoro degli 
sviluppatori, sia per fornire una semantica non ambigua per l'interazione.
Di fatto la frase (ma anche la sua rappresentazione in un diagramma di sequenza) 
"A manda un messaggio a B" lascia aperte molte domande tra cui in particolare:
<ul>
<li>che tipo di comunicazione hanno?</li>

<li>quali sono le aspettative che hanno A e B?</li>

</ul>

Supponiamo anche di specificare che il messaggio sia sincrono, supposizione che risponde alla prima domanda ma non ancora alla seconda.
Non sappiamo infatti se A necessiti una risposta da B, se la risposta è un <em>ack</em> oppure il risultato.
Non sappiamo se A rimanga in attesa, oppure continui la sua elaborazione e la risposta arriverà quando sarà pronta.
Come vediamo questo semplice esempio rientra nella categoria dei protocolli parzialmente specificati introdotti alla fine 
della sezione precedente.
</div>

<div class="p">

Riportiamo quindi brevemente la descrizione dell'Interaction Specific Language presentato in precedenza: 
<ul>
<li> <em>Dispatch</em>: messaggio che viene inoltrato da un soggetto (dispatcher) ad uno specifico destinatario, 
nella speranza che questi lo riceva e lo serva. Nel caso la comunicazione non si concluda con successo il mittente
può ricevere un <em>fault message</em>, offrendogli la possibilità di reagire come crede.</li>

<li><em> Signal</em>:  messaggio di natura asincrona, emesso da un soggetto
(sorgente) e affidato al mezzo di trasmissione. In conseguenza uno o
più soggetti, se interessati, sono in grado di percepirlo senza che il comportamento di uno influenzi
 gli altri. La comunicazione realizzata  è, almeno concettualmente, broadcast.</li>

<li><em> Event</em>:  messaggio che non rappresenta un intento comunicativo, ma un accadimento. Può essere 
sollevato da un soggetto (sorgente) senza nessuna aspettativa: esso infatti lascia
una traccia nell'ambiente che può essere percepita dagli altri soggetti, oppure no.</li>

<li><em>Request</em>: rappresenta una richiesta che un soggetto (richiedente) fa
ad uno o più soggetti, aspettandosi di ricevere almeno una ed al più tante risposte 
quante sono le richieste inviate. La relativa Response viene recapitata
al richiedente sperando che egli la acquisisca.</li>

<li> <em> Invitation</em>:  messaggio che modella una domanda posta a determinati soggetti (uno o più), 
aspettandosi di ricevere una conferma (<em>Acknowledgment</em>)
per ciascun destinatario che accetti l'invito; almeno una. </li>

<li><em>Response e Acknowledgement</em>: possono essere usati solo in relazione a
Request e Invitation, altrimenti non hanno senso.</li>

</ul>

</div>

</div>


</div>

<div>
<ul class="ullinks">
<li class="ulchildlink"><strong><a href="../../../../content/book/uml/interazione/sincroni.html">Comunicazione Sincrona</a></strong><br />
</li>
<li class="ulchildlink"><strong><a href="../../../../content/book/uml/interazione/asincroni.html">Comunicazione Asincrona</a></strong><br />
</li>
</ul>

<div class="familylinks">
<div class="parentlink"><strong>Parent topic:</strong> <a href="../../../../content/book/uml/interazione/diagrammaSequenza.html">Diagramma di Sequenza</a></div>
</div>
</div>

</body>
</html>