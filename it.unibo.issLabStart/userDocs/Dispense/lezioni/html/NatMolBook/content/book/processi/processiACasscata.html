<?xml version="1.0" encoding="UTF-8"?><!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html lang="en-us" xml:lang="en-us">
<head>
<meta content="text/html; charset=utf-8" http-equiv="Content-Type" />
<meta name="copyright" content="(C) Copyright 2005" />
<meta name="DC.rights.owner" content="(C) Copyright 2005" />
<meta content="concept" name="DC.Type" />
<meta name="DC.Title" content="Processi a cascata" />
<meta scheme="URI" name="DC.Relation" content="../../../content/book/processi/processiSviluppoSoftware.html" />
<meta content="XHTML" name="DC.Format" />
<meta content="concept" name="DC.Identifier" />
<meta content="en-us" name="DC.Language" />
<link href="../../../css/commonltr.css" type="text/css" rel="stylesheet" />
<title>Processi a cascata</title>
</head>
<body id="concept"><a name="concept"><!-- --></a>


<h1 class="topictitle1">Processi a cascata</h1>

<div>

<p>
I <em>processi di sviluppo a cascata</em> sono caratterizzati da una
netta separazione tra la fase di 
<em>costruzione</em> dalla fase di <em>analisi</em> e <em>progettazione</em>; 
processi di questo tipo sono comunemente applicati dall'ingegneria edile, meccanica, 
aerospaziale, etc.
</p>
<p>
Questo tipo di processi si è  rivelato spesso inadeguato per il
software, in quanto un prodotto software 
si presenta esso stesso più come un <em>progetto</em> che come un sistema fisicamente riconoscibile;
i vincoli indotti dalle leggi fisiche sono per lo più relativi alle risorse umane e monetarie
e il materiale stesso della costruzione è costruito da prodotti software
(linguaggi, strumenti, piattaforme operative, etc) che evolvono con sorprendente rapidità. 
</p>
<p>
Ma il punto  più rilevante è che nella costruzione del software
 <em>i requisiti sono spesso non stabili</em>, sia perché le attese del committente cambiano
 a causa della flessibilità intrinseca al software, sia per la natura di molti
 domini applicativi. A ciò si affianca la continua evoluzione dei supporti operativi.
</p>
<p>
In un contesto di questo genere, seguire il modello a cascata potrebbe 
dilazionare nel tempo il momento in cui affrontare i <em>rischi</em> connessi al progetto. 
Scoprire in fase di progetto avanzato o in fase di collaudo che un requisito 
è stato mal definito o del tutto ignorato o che esiste un modo migliore 
per utilizzare il supporto operativo di riferimento
è spesso troppo tardi ed è la ragione 
di molti fallimenti.
</p>
<p>
Il modello a cascata può essere adottato con successo 
solo in casi particolari o perseguendo, come propone l'approccio 
<tt>MDA</tt>
(si veda <a href="../sistemi/mda.html">Architecture model-driven</a>), una generazione
automatica del codice a partire da modelli.

</p>
<p>
In ogni caso, per sistemi complessi e/o di grandi dimensioni risulta necessario
prevedere la retroazione di una fase sulle precedenti,
in relazione sia ad approfondimenti nella comprensione del problema, sia a
cambiamenti del punto di vista e dell'esperienza dei progettisti o della
evoluzione della tecnologia.
</p>
<p>
L'alternativa al processo di sviluppo a cascata è un <em>processo
iterativo</em> in cui la dinamica con cui si svolgono i vari task prevede una esecuzione
ripetuta dei task stessi nell'ambito di varie fasi, al termine di ciascuna delle quali
corrisponde una qualche versione più o meno dettagliata del sistema software
da costruire.
</p>



</div>

<div>
<div class="familylinks">
<div class="parentlink"><strong>Parent topic:</strong> <a href="../../../content/book/processi/processiSviluppoSoftware.html">Processi di produzione del software</a></div>
</div>
</div>

</body>
</html>