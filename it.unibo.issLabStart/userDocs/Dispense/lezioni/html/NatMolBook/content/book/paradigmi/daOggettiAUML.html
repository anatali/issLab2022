<?xml version="1.0" encoding="UTF-8"?><!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html lang="en-us" xml:lang="en-us">
<head>
<meta content="text/html; charset=utf-8" http-equiv="Content-Type" />
<meta name="copyright" content="(C) Copyright 2005" />
<meta name="DC.rights.owner" content="(C) Copyright 2005" />
<meta content="concept" name="DC.Type" />
<meta name="DC.Title" content="Dagli oggetti a UML" />
<meta scheme="URI" name="DC.Relation" content="../../../content/book/paradigmi/paradigmi.html" />
<meta content="XHTML" name="DC.Format" />
<meta content="concept" name="DC.Identifier" />
<meta content="en-us" name="DC.Language" />
<link href="../../../css/commonltr.css" type="text/css" rel="stylesheet" />
<title>Dagli oggetti a UML</title>
</head>
<body id="concept"><a name="concept"><!-- --></a>


<h1 class="topictitle1">Dagli oggetti a UML</h1>

<div>

<p>

Gli oggetti risultano utili per modellare entità del mondo reale (persone, clienti, veicoli, etc.)
funzioni e processi complessi (automi, centri di servizio) o artefatti (figure grafiche, stack,
buffer ,etc.).
 
 Gli oggetti divengono anche elementi fondanti per la risoluzione di problemi interattivi (si
 pensi ad esempio al problema della prenotazione dei posti aerei) che non hanno specifiche
 complete, nè una definizione precisa di correttezza o di complessità. Come i sistemi software
 in generale, gli oggetti richiedono inoltre la specifica di un contratto che si prolunga nel
 tempo.

</p>
<p>
L'interpretazione di ereditarietà come concetto legato alla classificazione delle entità 
di un sistema apre nuove dimensioni progettuali in relazione alla descrizione del dominio 
di un problema in termini di gerarchie (tassonomie) di entità e concetti. 
Inoltre essa permette la specifica di tipi parziali, attraverso la introduzione di <strong>classi astratte</strong>, 
cioè di classi non completamente specificate. che affidano il completamento delle specifiche 
strutturali e comportamentali alle proprie sottoclassi, 
promuovendo in tal modo metodologie di progetto e costruzione orientate al cambiamento. 
</p>
<p>
I linguaggi ad oggetti promuovono dunque un forte spostamento dal piano dei meccanismi 
al piano dei concetti e progressivamente si comprende che costrutti nati per migliorare 
pragmaticamente la qualità del prodotto software e per promuovere la riusabilità del 
codice possono svolgere un ruolo ancor più fondamentale nella fase di progetto dei sistemi. 
</p>
<p>
Tra le numerose metodologie che vengono proposte per il progetto basato su oggetti, 
quali Catalysis, Shaere/Mellor, Fusion, quelle proposte da Grady Booch (OOSE, Object Oriented Software Engineering ),
James Rambaugh (OMT, Object Modeling Technique) e Ivar Jacobson (Objectory) 
iniziano nel 1994 un processo di reciproca integrazione, che culmina nella 	
definizione della proposta unificata <em>Rational Unified Process</em> (<tt>RUP</tt>) e di un 
linguaggio grafico per la descrizione di modelli concettuali: 
l'<em>Unified Modeling Language</em> (<tt>UML</tt>). 
 
</p>
<p>
I termini dello spazio concettuale scaturito dalla programmazione ad oggetti
riflessi in <tt>UML</tt> 
costituiscono oggi gli elementi di base con cui 
esprimere l'organizzazione e il funzionamento dei sistemi software.
Adottando questi elementi sia per l'analisi
sia per il progetto, l'ingegnere del software 
affronta un problema in termini di  reti (grafi) di oggetti, 
tra loro interagenti attraverso interfacce accuratamente progettate per garantire 
indipendenza dalla struttura interna. 

</p>


</div>

<div>
<div class="familylinks">
<div class="parentlink"><strong>Parent topic:</strong> <a href="../../../content/book/paradigmi/paradigmi.html">Linguaggi e paradigmi computazionali</a></div>
</div>
</div>

</body>
</html>