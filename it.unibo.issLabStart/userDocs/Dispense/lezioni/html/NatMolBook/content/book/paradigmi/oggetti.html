<?xml version="1.0" encoding="UTF-8"?><!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html lang="en-us" xml:lang="en-us">
<head>
<meta content="text/html; charset=utf-8" http-equiv="Content-Type" />
<meta name="copyright" content="(C) Copyright 2005" />
<meta name="DC.rights.owner" content="(C) Copyright 2005" />
<meta content="concept" name="DC.Type" />
<meta name="DC.Title" content="Il paradigma ad oggetti" />
<meta scheme="URI" name="DC.Relation" content="../../../content/book/paradigmi/paradigmi.html" />
<meta content="XHTML" name="DC.Format" />
<meta content="concept" name="DC.Identifier" />
<meta content="en-us" name="DC.Language" />
<link href="../../../css/commonltr.css" type="text/css" rel="stylesheet" />
<title>Il paradigma ad oggetti</title>
</head>
<body id="concept"><a name="concept"><!-- --></a>


<h1 class="topictitle1">Il paradigma ad oggetti</h1>

<div>

<p>

L'introduzione di linguaggi oritentati agli oggetti ha segnato la storia
dell'informatica promuovendo un rapporto tra struttura e funzionamento più articolato della semplice coppia 
istruzioni-dati ed offrendo uno spazio concettuale molto più ricco 
che caratterizza (e condiziona) il modo con cui
si analizzano, si progettano e si costruiscono oggi i sistemi software.
</p>
<p>
Il termine <em>oggetto</em> inizia a fare la sua comparsa nei primi anni 70, in modo indipendente 
in settori diversi dell'informatica, per catturare l'idea di un ente 
che abbina una parte dati ad un insieme di operazioni: 
</p>
<div class="p">
<ul>
<li>nelle architetture dei calcolatori per dare supporto ai sistemi operativi; </li>

<li>nei linguaggi per sostenere metodologie di programmazione modulare e incrementale; </li>

<li>in intelligenza artificiale, nella forma di frames per la rappresentazione della conoscenza; </li>

<li>nei sistemi informativi come base dei modelli semantici. </li>

</ul>

</div>
<p>

Impostare il progetto e la costruzione di un sistema software partendo dallo stile
computazionale ad oggetti, permette di modulare nel modo più conveniente il rapporto tra la
parte puramente algortimica e la parte strutturale ed architetturale del sistema. Infatti, anche il
neofita è indotto, fin dalle prime fasi, a superare la tradizionale concezione di
<tt>programma=sequenza di istruzioni</tt> che opera su una collezione di dati a favore di un sistema
costituito da una <em>rete (grafo) di oggetti</em>, tra loro interagenti attraverso un insieme di interfacce
accuratamente progettate per garantire indipendenza dalla struttura interna.
</p>
<p>
Lo spazio concettuale di riferimento è molto più articolato della semplice coppia
istruzioni(procedure)-dati; tra i suoi elementi più importanti, che formano parte integrante dei
più diffusi linguaggi di programmazione come C++, Java, C#, vi sono infatti i seguenti:
</p>
<div class="p">
<ul>
<li><strong>oggetto</strong>:  un aggregato di dati ed operazioni, istanza di una classe;</li>

<li><strong>classe</strong>: descrizione della struttura e del comportamento di un oggetto. E' un costrutto che
permette la creazione di oggetti. In taluni linguaggi la classe è essa stessa un oggetto,
descritto da una metaclasse;</li>

<li><strong>metodo</strong>: un servizio reso da un oggetto;</li>

<li><strong>interfaccia</strong>: l'insieme dei metodi ed altre proprietà visibili di un oggetto;</li>

<li><strong>messaggio</strong>: la richiesta ad un oggetto di eseguire un metodo;</li>

<li><strong>ereditarietà</strong>: una relazione tra classi che permette il riuso delle specifiche e del codice;</li>

<li><strong>delegazione</strong>: una relazione tra oggetti che permette ad un oggetto di svolgere lavoro per
conto di un altro;</li>

<li><strong>tassonomia</strong> (gerarchia di classi): una struttura dati ad albero che rappresenta la relazione
di ereditarietà;</li>

<li><strong>polimorfismo</strong>: la possibilità di porre dietro ad una singola interfaccia diverse
implementazioni;</li>

<li><strong>binding dinamico</strong>: il meccanismo che stabilisce il valore associato ad un identificatore
solo a tempo di esecuzione.</li>

</ul>


</div>
<p>
Questo nuovo spazio concettuale:
</p>
<div class="p">

<ul>
<li>promuove metodologie basate sull'astrazione ed una chiara distinzione tra la fase di
dichiarazione (di struttura e proprietà) e la fase operazionale di funzionamento;</li>

<li>realizza un bilanciamento tra diversi paradigmi computazionali
(dichiarativo, operazionale e interattivo);</li>

<li>sussume i meccanismi legati ai principi dell'information hiding e ai concetti
dell'astrazione di dato supportati dai linguaggi precedenti;</li>

<li>propone nuovi meccanismi e forme di asterazione (polimorfismo, ereditarietà) utili sia
per la progettazione sia per lo sviluppo e per la manutenzione del software
(progettazione incrementale, riusabilità);</li>

<li>informa senza discontinuità (<em>seamless</em>) tutte le fasi della produzione del software
(specifica dei requisiti ed analisi, progetto, implementazione, testing, manutenzione);</li>

<li>permette di esprimerere sia computazioni sequenziali sia computazioni concorrenti
fornendo armi per aggredire l'intrinseca complessità dello sviluppo di applicazioni
distribuite.</li>

</ul>

</div>
<p>
Nell'Aprile 1999 undici compagnie hanno fondato l'<em>Object Management Group</em> 
(<strong>OMG</strong>, <a href="www.omg.org">www.omg.org</a>) 
che oggi comprende circa 800 organizzazioni, con l'intento di fornire
linee-guida e di definire specifiche di object management per
framework comuni di supporto allo sviluppo di applicazioni.

</p>

<div class="section"><h2 class="sectiontitle">Oltre gli oggetti</h2>
<p>
Lo sviluppo delle applicazioni distribuite in Internet ha "messo alle corde"
il paradigma ad oggetti, che rivela mancanze su importanti 
concetti come l'autonomia, l'orientamento ai compiti da svolgere, la collocazione in 
un ambiente e la capacità di interagire in modo flessibile. 
Ad esempio, approcci basati sugli oggetti non catturano l'idea che
l'interazione possa essere basata sulla negoziazione 
e non forniscono nessun supporto su come mantenere un 
bilanciamento tra il comportamento reattivo e quello proattivo 
in situazioni complesse e dinamiche.
</p>
<p>
L'adozione del paradigma ad oggetti
induce a costruire le applicazioni adottando una prospettiva 
orientata alle funzionalità e porta o alla costruzione di architetture 
statiche o alla necessità di adottare complesse infrastrutture per 
la gestione delle dinamiche, delle riconfigurazioni e per il supporto 
della negoziazione di risorse e compiti.   
</p>
<p>
L'ulteriore passo evolutivo potrebbe esere costituito dal 
<em>paradigma a componenti</em> e/o dal <em>paradigma ad agenti</em>,
di cui si discuterà tra poco.

</p>

</div>


</div>

<div>
<div class="familylinks">
<div class="parentlink"><strong>Parent topic:</strong> <a href="../../../content/book/paradigmi/paradigmi.html">Linguaggi e paradigmi computazionali</a></div>
</div>
</div>

</body>
</html>